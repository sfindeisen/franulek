<html>

<head>
<title>Francesco vai! - przewodnik franciszkański</title>
<meta http-equiv="content-type" content="text/html; charset=UTF-8"/>
<link rel="stylesheet" type="text/css" href="podstrony.css"/>
<script type="text/javascript" charset="UTF-8" src="funkcje-1.js"></script>
</head>

<body>

<div id="menu-male">

<a href="index.html"><img id="logomale" src="logomale.jpg"></a>

<ul>
<li><a href="ostronie.html">O stronie</a></li>
<li><a href="franc.html">San Francesco</a></li>
<li><a href="chiara.html">Santa Chiara</a></li>
<li><a href="damiano.html">San Damiano</a></li>
<li><a href="varia.html">Varia</a></li>
<li><a href="linki.html">Linki</a></li>
</ul>

</div>

<div id="text">

<h3>Modlitwy</h3>

 <br/>
<br/>
 <p id="spisik">
<a href="modly.html#piesn">Pieśń słoneczna</a> <br/>
<a href="modly.html#uwielb">Uwielbienie Boga Najwyższego</a>  <br/>
<a href="modly.html#panie">O Panie...</a> <br/>
<a href="modly.html#pozdro">Pozdrowienie błogosławionej Maryi Dziewicy</a> <br/>
<a href="modly.html#litania">Litania do św. Franciszka</a> <br/>
 </p>


 <br/> <br/>
<h4 id="piesn">Pieśń słoneczna</h4>
<p>
Najwyższy, wszechmogący, dobry Panie, <br/>
Twoja jest sława, chwała i cześć, <br/>
i wszelkie błogosławieństwo. <br/>
 <br/>
Tobie jednemu, Najwyższy, one przystoją <br/>
i żaden człowiek nie jest godny <br/>
wymówić Twego Imienia <br/>
 <br/>
Pochwalony bądź, Panie mój, <br/>
ze wszystkimi Twymi stworzeniami, <br/>
szczególnie z panem bratem słońcem, <br/>
przez które staje się dzień i nas przez nie oświecasz. <br/>
I ono jest piękne i świecące wielkim blaskiem: <br/>
Twoim, Najwyższy jest wyobrażeniem. <br/>
 <br/>
Pochwalony bądź, Panie mój, przez brata księżyc i gwiazdy, <br/>
ukształtowałeś je na niebie jasne i cenne, i piękne. <br/>
 <br/>
Pochwalony bądź, Panie mój, <br/>
przez brata wiatr i przez powietrze, <br/>
i chmury, i pogodę, i każdy czas, <br/>
przez które Twoim stworzeniom dajesz utrzymanie. <br/>
 <br/>
Pochwalony bądź, Panie mój, przez siostrę wodę, <br/>
która jest bardzo pożyteczna i pokorna, <br/>
i cenna, i czysta. <br/>
 <br/>
Pochwalony bądź, Panie mój, przez brata ogień, <br/>
którym rozświetlasz noc: <br/>
i jest on piękny, i radosny, i krzepki, i mocny. <br/>
 <br/>
Pochwalony bądź, Panie mój, przez siostrę naszą matkę ziemię,
która nas żywi i chowa, <br/>
wydaje różne owoce z barwnymi kwiatami i trawami. <br/>
 <br/>
Pochwalony bądź, Panie mój, <br/>
przez tych, którzy przebaczają dla Twej miłości <br/>
i znoszą słabości i prześladowania. <br/>
Błogosławieni ci, którzy je zniosą w pokoju, <br/>
ponieważ przez Ciebie, Najwyższy, będą uwieńczeni. <br/>
 <br/>
Pochwalony bądź, Panie mój, przez naszą siostrę śmierć cielesną, <br/>
której żaden człowiek żywy uniknąć nie może. <br/>
Biada tym, którzy umierają w grzechach śmiertelnych;  <br/>
Błogosławieni ci, których [śmierć] zastanie w Twej najświętszej woli, <br/>
albowiem śmierć druga <br/>
nie wyrządzi im krzywdy. <br/>
Chwalcie i błogosławcie mojego Pana, <br/>
i dziękujcie Mu, i służcie <br/>
z wielką pokorą. <br/>
</p>
<p><h2><a href="modly.html#menu-male">Wracaj!</a></h2></p>
<br/><br/>

<h4 id="uwielb">Uwielbienie Boga Najwyższego</h4>

<p>
Ty jesteś Święty Pan Bóg jedyny, <br/>
który czynisz cuda. <br/>
Ty jesteś wielki, <br/>
Ty jesteś mocny, <br/>
Ty jesteś wielki, <br/>
Ty jesteś najwyższy,<br/>
Ty jesteś Królem wszechmogącym, <br/>
Ojcze święty,<br/>
Królu nieba i ziemi. <br/>
Ty jesteś w Trójcy jedyny<br/>
Pan Bóg nad bogami, <br/>
Ty jesteś dobro, wszelkie dobro, najwyższe dobro, <br/>
Pan Bóg żywy i prawdziwy.<br/>
Ty jesteś miłością, kochaniem; <br/>
Ty jesteś mądrością, <br/>
Ty jesteś pokorą, <br/>
Ty jesteś cierpliwością, <br/>
Ty jesteś pięknością, <br/>
Ty jesteś łaskawością; <br/>
Ty jesteś bezpieczeństwem, <br/>
Ty jesteś ukojeniem, <br/>
Ty jesteś radością, <br/>
Ty jesteś nadzieją naszą i weselem, <br/>
Ty jesteś sprawiedliwością,<br/>
Ty jesteś łagodnością,<br/>
Ty jesteś w pełni wszelkim bogactwem naszym. <br/>
Ty jesteś pięknością,<br/>
Ty jesteś łaskawością, <br/>
Ty jesteś opiekunem, <br/>
Ty jesteś stróżem i obrońcą naszym; <br/>
Ty jesteś mocą, <br/>
Ty jesteś orzeźwieniem. <br/>
Ty jesteś nadzieją naszą, <br/>
Ty jesteś wiarą naszą, <br/>
Ty jesteś miłością naszą, <br/>
Ty jesteś całą słodyczą naszą, <br/>
Ty jesteś wiecznym życiem naszym: <br/>
Wielkim i przedziwnym Panem, <br/>
Bogiem wszechmogącym, miłosiernym Zbawicielem.<br/>
</p>
<p><h2><a href="modly.html#menu-male">Wracaj!</a></h2></p>
<br/><br/>

<h4 id="panie">O Panie...</h4>
<p>
O Panie, uczyń z nas narzędzia Twojego pokoju,<br/>
Abyśmy siali Miłość tam, gdzie panuje nienawiść,<br/>
Wybaczenie tam, gdzie panuje krzywda, <br/>
Jedność tam, gdzie panuje rozłam,<br/>
Wiarę tam, gdzie panuje zwątpienie,<br/>
Nadzieję tam, gdzie panuje rozpacz, <br/>
Światło tam, gdzie panuje mrok,<br/>
Radość tam, gdzie panuje smutek.<br/>
Spraw, abyśmy mogli nie tyle szukać pociechy,<br/>
Co pociechę dawać,<br/>
Nie tyle szukać zrozumienia, co rozumieć,<br/>
Nie tyle szukać Miłości, co kochać.<br/>
Albowiem dając - otrzymujemy,<br/>
Wybaczając - zyskujemy przebaczenie,<br/>
a umierając - rodzimy się do wiecznego życia<br/>
Przez Jezusa Chrystusa Pana Naszego.<br/>
Amen.<br/>
</p>
<p><h2><a href="modly.html#menu-male">Wracaj!</a></h2></p>
<br/><br/>

<h4 id="pozdro">Pozdrowienie błogosławionej Maryi Dziewicy</h4>
<p>
Bądź pozdrowiona, Pani, święta Królowo,<br/>
święta Boża Rodzicielko, Maryjo,<br/>
która jesteś Dziewicą, uczynioną Kościołem <br/>
i wybraną przez najświętszego Ojca z nieba,<br/>
Ciebie On uświęcił z najświętszym, umiłowanym<br/>
Synem swoim<br/>
i Duchem Świętym, Pocieszycielem, <br/>
w Tobie była i jest<br/>
wszelka pełnia łaski i wszelkie dobro.<br/>
<br/>
Bądź pozdrowiona, Pałacu Jego,<br/>
Bądź pozdrowiona, Przybytku Jego,<br/>
Bądź pozdrowiona, Domu Jego.<br/>
<br/>
Bądź pozdrowiona, Szato Jego,<br/>
Bądź pozdrowiona, Służebnico Jego,<br/>
Bądź pozdrowiona, Matko Jego.<br/>
<br/>
I wy wszystkie święte cnoty,<br/>
które Duch Święty<br/>
swą łaską i oświeceniem<br/>
wlewa w serca wiernych,<br/>
abyście z niewiernych<br/>
uczyniły wiernych Bogu.<br/>
</p>
<p><h2><a href="modly.html#menu-male">Wracaj!</a></h2></p>
<br/><br/>

<h4 id="litania">Litania do św. Franciszka</h4>
<p>
Kyrie elejson. Chryste elejson. Kyrie elejson. <br/>
Chryste, usłysz nas. Chryste wysłuchaj nas. <br/>
Ojcze z nieba, Boże, - zmiłuj się nad nami. <br/>
Synu, Odkupicielu świata, Boże, <br/>
Duchu Święty, Boże, <br/>
Święta Trójco, Jedyny Boże, <br/>
Św. Mario Niepokalanie poczęta, - módl się za nami. <br/>
Św. Franciszku Seraficki, <br/>
Św. Franciszku, kwiecie łaski Bożej, <br/>
Św. Franciszku, wielki naśladowco Chrystusa, <br/>
Św. Franciszku, pragnący śmierci męczeńskiej, <br/>
Św. Franciszku, piastunie ran Chrystusowych, <br/>
Św. Franciszku, znamionami Męki Jezusowej ozdobiony, <br/>
Św. Franciszku, mocą czynienia cudów obdarzony, <br/>
Św. Franciszku, gorejący miłością Bożą, <br/>
Św. Franciszku, miłością bliźniego przepełniony, <br/>
Św. Franciszku, miłośniku pokory, <br/>
Św. Franciszku, wzorze pokuty, <br/>
Św. Franciszku, przykładzie posłuszeństwa, <br/>
Św. Franciszku, miłośniku czystości, <br/>
Św. Franciszku, dobrami świata rządzący, <br/>
Św. Franciszku, patriarcho ubogich, <br/>
Św. Franciszku, żywy obrazie cnót ewangelicznych, <br/>
Św. Franciszku, założycielu trzech zakonów, <br/>
Św. Franciszku, bojowniku Chrystusowy, <br/>
Św. Franciszku, pogromco szatana, <br/>
Św. Franciszku, filarze Kościoła świętego, <br/>
Św. Franciszku, obrońco wiary katolickiej, <br/>
Św. Franciszku, tarczo wojujących za prawdę, <br/>
Św. Franciszku, zwycięzco złości świata, <br/>
Św. Franciszku, odnowicielu obyczajów chrześcijańskich, <br/>
Św. Franciszku, drogowskazie dla błądzących, <br/>
Św. Franciszku, lekarzu chorych na duszy, <br/>
Św. Franciszku, dzielny orędowniku u Boga, <br/>
Św. Franciszku, święty nasz Ojcze, <br/>
Baranku Boży, który gładzisz grzechy świata, przepuść nam, Panie. <br/>
Baranku Boży, który gładzisz grzechy świata, wysłuchaj nas, Panie. <br/>
Baranku Boży, który gładzisz grzechy świata, zmiłuj się nad nami. <br/>
<br/>
V. Módl się za nami, święty Ojcze Franciszku. <br/>
K. Abyśmy się stali godnymi obietnic Chrystusowych. <br/>
<br/>
Módlmy się. <br/>
Boże, który przez zasługi serafickiego Ojca świętego Franciszka Kościół swój nową rodziną ubogacasz,
użycz nam łaski, abyśmy za jego przykładem dobrami ziemskimi gardzili, a do niebieskich pragnienia nasze
 skierowali. Przez Chrystusa Pana Naszego. Amen.
</p>

<p><h2><a href="modly.html#menu-male">Wracaj!</a></h2></p>

</div>

</body>
</html>