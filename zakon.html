<html>

<head>
<title>Francesco vai! - przewodnik franciszkański</title>
<meta http-equiv="content-type" content="text/html; charset=UTF-8"/>
<link rel="stylesheet" type="text/css" href="podstrony.css">
<script type="text/javascript" charset="UTF-8" src="funkcje-1.js"></script>
</head>

<body>

<div id="menu-male">

<a href="index.html"><img id="logomale" src="logomale.jpg"></a>

<ul>
<li><a href="ostronie.html">O stronie</a></li>
<li><a href="franc.html">San Francesco</a></li>
<li><a href="chiara.html">Santa Chiara</a></li>
<li><a href="damiano.html">San Damiano</a></li>
<li><a href="modly.html">Modlitwy</a></li>
<li><a href="varia.html">Varia</a></li>
<li><a href="linki.html">Linki</a></li>

</ul>

</div>

<div id="text">

<h3>O zakonie franciszkańskim</h3>
<br/>
<h4>I Zakon</h4>
<p>
Zakon Braci Mniejszych formalnie zaczął istnieć już w 1209 r., gdy Franciszek otrzymał ustną aprobatę od
papieża Innocentego III, a jeszcze formalniej od 1223 r., gdy kolejny papież, Honoriusz III, wydał uroczyste
zatwierdzenie na piśmie. Inspiracją, jeśli chodzi o nazwę, była dla Franciszka Ewangelia Łukasza: <i>Największy
miedzy wami niech bedzie jak najmłodszy, a przełożony jak sługa! (Łk 22, 26)</i>.  
</p>
<p>
Reguła Zakonu była jak wiadomo bardzo surowa, dlatego w trosce o jej zachowanie w ciągu wieków podejmowano
różne reformy. I tak I Zakon podzielił się na:<br/>
- braci mniejszych (franciszkanów; w Polsce czasem są też nazywani bernardynami) - OFM<br/>
- od 1517r. braci mniejszych konwentualnych (franciszkanów konwentualnych) - OFMConv<br/>
- od 1619 r. braci mniejszych kapucynów - OFMCap<br/>
</p>
<p>
Podstawę ich zycia stanowi zawsze ta sama reguła napisana przez św. Franciszka, jednak różnią się jej interpretacją  i...
habitem (konwentualni - czarny, franciszkanie i kapucyni - brązowy, kapucynów dodatkowo wyróżnia wielki 
spiczasty kaptur, broda i zwykle jeszcze - głośność :))
</p>

<h4>II Zakon</h4>
<p>
Pierwszą kobietą, która postanowiła pójść w ślady Franciszka, była św. Klara. I w 1212 r. założyła przy jego
pomocy Zakon Ubogich Pań, zwany potem klaryskami. Także one w ciągu wieków przechodziły liczne reformy, niektóre
klasztory przyjęły złagodzoną Regułę zatwierdzoną przez papieża Urbana IV (tzw. klaryski urbanistki). W XV w. 
powstał zakon klarysek zwany koletkami, natomiast w XVI w. - klaryski kapucynki.
Zakon klarysek jest zakonem ścisle kontemplacyjnym. 
</p>

<h4>III Zakon</h4>
<p>
Tzw. TERCJARZE, powołani przez św. Franciszka ok. 1221 r. Są to ludzie zarówno duchowni jak i świeccy. 
W ramach III Zakonu powstało bardzo wiele zgromadzeń
(np. siostry albertynki, elżbietanki, felicjanki, franciszkanki służebnice Krzyża, franciszkanki misjonarki Maryi, 
sercanki), także 
bezhabitowych (w zakładaniu takowych przodował kapucyn o. Honorat Koźmiński; tu można wymienić np. pasterzanki, 
honoratki). Liczną grupę stanowi tzw. <i>Świecka Rodzina Franciszkańska</i>, czyli tercjarze świeccy
żyjący "w świecie".

</p>


<p><h2><a href="zakon.html#menu-male">Wracaj!</a></h2></p>

</div>

</body>
</html>