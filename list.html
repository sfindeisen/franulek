<html>

<head>
<title>Francesco vai! - przewodnik franciszkański</title>
<meta http-equiv="content-type" content="text/html; charset=UTF-8"/>
<link rel="stylesheet" type="text/css" href="podstrony.css">
<script type="text/javascript" charset="UTF-8" src="funkcje-1.js"></script>
</head>

<body>

<div id="menu-male">

<a href="index.html"><img id="logomale" src="logomale.jpg"></a>

<ul>
<li><a href="ostronie.html">O stronie</a></li>
<li><a href="franc.html">San Francesco</a></li>
<li><a href="chiara.html">Santa Chiara</a></li>
<li><a href="damiano.html">San Damiano</a></li>
<li><a href="modly.html">Modlitwy</a></li>
<li><a href="varia.html">Varia</a></li>
<li><a href="linki.html">Linki</a></li>

</ul>

</div>

<div id="text">

<h3>Słowo Miłości od Tego, który jest Miłością</h3>

<h4>Bóg cię wybrał, zna ciebie osobiście, po imieniu:</h4>
<br/>
<p>
Ps 147,4 <br/>
On liczbę gwiazd oznacza, wszystkie je woła po imieniu.<br/>
<br/>
Jer 1,5<br/>
Zanim ukształtowałem cię w łonie matki, znałem cię, nim przyszedłeś na świat, poświęciłem cię, prorokiem dla <br/>
narodów ustanowiłem cię.<br/>
<br/>
Iz 43,1<br/>
Ale teraz tak mówi Pan, Stworzyciel twój, Jakubie, i Twórca twój, o Izraelu: Nie lękaj się, bo cię wykupiłem, 
wezwałem cię po imieniu; tyś moim!<br/>
<br/>
J 15,16<br/>
Nie wyście Mnie wybrali, ale Ja was wybrałem i przeznaczyłem was na to, abyście szli i owoc przynosili, 
i by owoc wasz trwał - aby wszystko dał wam Ojciec, o cokolwiek Go poprosicie w imię moje<br/>
<br/>
Łk 12,6-7 <br/>
Czyż nie sprzedają pięciu wróbli za dwa asy? A przecież żaden z nich nie jest zapomniany w oczach Bożych. 
U was zaś nawet włosy na głowie wszystkie są policzone. Nie bójcie się: jesteście ważniejsi niż wiele wróbli.<br/>
<br/>
Syr 23,19-20<br/>
Tylko oczy ludzkie są postrachem dla niego, a zapomina, że oczy Pana, nad słońce dziesięć tysięcy razy 
jaśniejsze, patrzą na wszystkie drogi człowieka i widzą zakątki najbardziej ukryte. Wszystkie rzeczy są Mu 
znane, zanim powstały, tym więc bardziej - po ich stworzeniu.<br/>
<br/>
Iz 41,9<br/>
Ty, którego pochwyciłem na krańcach ziemi, powołałem cię z jej stron najdalszych i rzekłem ci: Sługą moim 
jesteś, wybrałem cię, a nie odrzuciłem.<br/>
<br/>
</p>

<h4>Bóg jest kochający, kocha ciebie, nie może przestać cię kochać:</h4>
<br/>
<p>
Iz 43,4a<br/>
Ponieważ drogi jesteś w moich oczach, nabrałeś wartości i Ja cię miłuję<br/>
<br/>
Mdr 11,24-26<br/>
Miłujesz bowiem wszystkie stworzenia, niczym się nie brzydzisz, co uczyniłeś, bo gdybyś miał coś w nienawiści, 
nie byłbyś tego uczynił. Jakżeby coś trwać mogło, gdybyś Ty tego nie chciał? Jak by się zachowało, czego byś 
nie wezwał? Oszczędzasz wszystko, bo to wszystko Twoje, Panie, miłośniku życia!<br/>
<br/>
Iz 54,7<br/>
Na krótką chwilę porzuciłem ciebie, ale z ogromną miłością cię przygarnę.<br/>
<br/>
Iz 54,10<br/>
Bo góry mogą ustąpić i pagórki się zachwiać, ale miłość moja nie odstąpi od ciebie i nie zachwieje się moje 
przymierze pokoju, mówi Pan, który ma litość nad tobą.<br/>
<br/>
Zach 1,14<br/>
Po czym anioł, który mówił do mnie, takie dał mi polecenie: Rozgłaszaj, że tak powiedział Pan Zastępów: Darzę
 Jeruzalem i Syjon ogromną miłością.<br/>
<br/>
Jer 31,3<br/>
Pan się mu ukaże z daleka: Ukochałem cię odwieczną miłością, dlatego też zachowałem dla ciebie łaskawość.<br/>
<br/>
Lam 3,22-23<br/>
Nie wyczerpała się litość Pana, miłość nie zgasła. Odnawia się ona co rano: ogromna Twa wierność.<br/>
<br/>

Pwt 33,3<br/>
On kocha swój lud. Wszyscy Jego święci są w Jego ręku. U nóg Twoich oni usiedli, słowa Twoje przyjmują.<br/>
<br/>
2 Sm 22,20<br/>
Wyprowadza mnie na miejsce przestronne, ocala, bo mnie miłuje.<br/>
<br/>
Pnp 8,6-7<br/>
Połóż mię jak pieczęć na twoim sercu, jak pieczęć na twoim ramieniu, bo jak śmierć potężna jest miłość, a 
zazdrość jej nieprzejednana jak Szeol, żar jej to żar ognia, płomień Pański. Wody wielkie nie zdołają ugasić 
miłości, nie zatopią jej rzeki. Jeśliby kto oddał za miłość całe bogactwo swego domu, pogardzą nim tylko.<br/>
<br/>
1 J 4,16<br/>
Myśmy poznali i uwierzyli miłości, jaką Bóg ma ku nam. Bóg jest miłością: kto trwa w miłości, trwa w Bogu, a 
Bóg trwa w nim.<br/>
<br/>
1 P 5,7<br/>
Wszystkie troski wasze przerzućcie na Niego, gdyż Jemu zależy na was.<br/>
<br/>
Oz 14,5<br/>
Uleczę ich niewierność i umiłuję ich z serca, bo gniew mój odwrócił się od nich.<br/>
</p>

<h4>Bóg czuwa nad tobą przez cały czas, chroni cię:</h4>
<br/>
<p>
Prz 3,26<br/>
Bo z tobą jest Pan, przed sidłem twą nogę ochroni.<br/>
<br/>
Syr 34,16-17<br/>
Oczy Pana są nad tymi, którzy Go miłują - tarcza potężna i podpora silna, ochrona przed gorącym wichrem i 
osłona przed żarem południa, zabezpieczenie przed potknięciem się i pomoc w upadku. Podnosi On duszę i 
oświeca oczy, daje zdrowie, życie i błogosławieństwo.<br/>
<br/>
Ps 37,23-24<br/>
Pan umacnia kroki człowieka i w jego drodze ma upodobanie. A choćby upadł, to nie będzie leżał, bo rękę 
jego Pan podtrzymuje.<br/>
<br/>
Ps 121<br/>
Wznoszę swe oczy ku górom: Skądże nadejdzie mi pomoc? Pomoc mi przyjdzie od Pana, co stworzył niebo i 
ziemię. On nie pozwoli zachwiać się twej nodze ani się zdrzemnie Ten, który cię strzeże. Oto nie 
zdrzemnie się ani nie zaśnie Ten, który czuwa nad Izraelem. Pan cię strzeże, Pan twoim cieniem przy 
twym boku prawym. Za dnia nie porazi cię słońce ni księżyc wśród nocy. Pan cię uchroni od zła 
wszelkiego: czuwa nad twoim życiem. Pan będzie strzegł twego wyjścia i przyjścia teraz i po wszystkie czasy.<br/>
<br/>
Iz 41,10<br/>
Nie lękaj się, bo Ja jestem z tobą; nie trwóż się, bom Ja twoim Bogiem. Umacniam cię, jeszcze i wspomagam,
 podtrzymuję cię moją prawicą sprawiedliwą.<br/>
</p>

<h4>Bóg jest miłosierny, przebaczający:</h4>
<br/>
<p>
Syr 2,18<br/>
Wpadnijmy raczej w ręce Pana niż w ręce ludzi: jaka jest bowiem Jego wielkość, takie też i miłosierdzie.<br/>
<br/>
Ps 78,38<br/>
On jednak litując się odpuszczał winę, a nie wytracał, i często odwracał swój gniew, i nie pobudzał całej 
swej zapalczywości.<br/>
<br/>
Ps 86,15<br/>
Ale Ty, Panie, jesteś Bogiem miłosiernym i łaskawym, nieskorym do gniewu, bardzo łagodnym i wiernym.<br/>
<br/>
Ps 103,3-5<br/>
On odpuszcza wszystkie twoje winy, On leczy wszystkie twe niemoce, On życie twoje wybawia od zguby, On 
wieńczy cię łaską i zmiłowaniem, On twoje dni nasyca dobrami: odnawia się młodość twoja jak orła.<br/>
<br/>
Ps 145,9<br/>
Pan jest dobry dla wszystkich i Jego miłosierdzie ogarnia wszystkie Jego dzieła.<br/>
<br/>
Iz 38,17<br/>
Oto na zdrowie zamienił mi gorycz. Ty zachowałeś mą duszę od dołu unicestwienia, gdyż poza siebie rzuciłeś
 wszystkie moje grzechy.<br/>
<br/>
Iz 43,25<br/>
Ja, właśnie Ja przekreślam twe przestępstwa i nie wspominam twych grzechów.<br/>
<br/>
Iz 44,22<br/>
Usunąłem twe grzechy jak chmurę i twoje wykroczenia jak obłok. Powróć do Mnie, bom cię odkupił.<br/>
</p>

<h4>Bóg jest czuły, delikatny, opiekuńczy i troskliwy:</h4>
<br/>
<p>
Iz 40,11<br/>
Podobnie jak pasterz pasie On swą trzodę, gromadzi ją swoim ramieniem, jagnięta nosi na swej piersi, 
owce karmiące prowadzi łagodnie.<br/>
<br/>
Ba 5,7<br/>
Albowiem postanowił Bóg zniżyć każdą górę wysoką, pagórki odwieczne, doły zasypać do zrównania z ziemią, 
aby bezpiecznie mógł kroczyć Izrael w chwale Pana.<br/>
<br/>
Ez 34,15-16<br/>
Ja sam będę pasł moje owce i Ja sam będę je układał na legowisko - wyrocznia Pana Boga. Zagubioną odszukam, 
zabłąkaną sprowadzę z powrotem, skaleczoną opatrzę, chorą umocnię, a tłustą i mocną będę ochraniał. 
Będę pasł sprawiedliwie.<br/>
<br/>
2 Sm 22,36<br/>
Dajesz mi tarczę Twą dla ocalenia i Twoja troskliwość czyni mnie wielkim.<br/>
<br/>
Iz 41,14<br/>
Nie bój się, robaczku Jakubie, nieboraku Izraelu! Ja cię wspomagam - wyrocznia Pana - odkupicielem twoim - 
Święty Izraela.<br/>
<br/>
Jdt 9,11<br/>
Albowiem nie w ilości jest Twoja siła ani panowanie Twoje nie zależy od mocnych, lecz Ty jesteś Bogiem 
pokornych, wspomożycielem uciśnionych, opiekunem słabych, obrońcą odrzuconych i wybawcą tych, co utracili 
nadzieję.<br/>
<br/>
Ps 23,1-4<br/>
Pan jest moim pasterzem, nie brak mi niczego. Pozwala mi leżeć na zielonych pastwiskach. Prowadzi 
mnie nad wody, gdzie mogę odpocząć: orzeźwia moją duszę. Wiedzie mnie po właściwych ścieżkach przez 
wzgląd na swoje imię. Chociażbym chodził ciemną doliną, zła się nie ulęknę, bo Ty jesteś ze mną. 
Twój kij i Twoja laska są tym, co mnie pociesza.<br/>
<br/>
Mt 6,26-30<br/>
Przypatrzcie się ptakom w powietrzu: nie sieją ani żną i nie zbierają do spichlerzy, a Ojciec wasz niebieski 
je żywi. Czyż wy nie jesteście ważniejsi niż one? Kto z was przy całej swej trosce może choćby jedną 
chwilę dołożyć do wieku swego życia? A o odzienie czemu się zbytnio troszczycie? Przypatrzcie się 
liliom na polu, jak rosną: nie pracują ani przędą. A powiadam wam: nawet Salomon w całym swoim przepychu
 nie był tak ubrany jak jedna z nich. Jeśli więc ziele na polu, które dziś jest, a jutro do pieca 
 będzie wrzucone, Bóg tak przyodziewa, to czyż nie tym bardziej was, małej wiary?<br/>
<br/>
Ps 40,18<br/>
Ja zaś jestem ubogi i nędzny, ale Pan troszczy się o mnie. Ty jesteś wspomożycielem moim i wybawcą; 
Boże mój, nie zwlekaj!<br/>
<br/>
Iz 42,3a<br/>
Nie złamie trzciny nadłamanej, nie zagasi knotka o nikłym płomyku.<br/>
</p>

<h4>Bóg pragnie być twoim lekarzem i leczyć twe rany:</h4>
<br/>
<p>
Ps 147,3<br/>
On leczy złamanych na duchu i przewiązuje ich rany.<br/>
<br/>
Syr 11,12-13<br/>
Niejeden słaby potrzebuje pomocy, brak mu sił i obfituje w biedę, lecz gdy tylko oczy Pana łaskawie na niego 
spojrzą, wydźwignie On go z nędzy i podniesie mu głowę, a wielu zdumieje się tym, co go spotkało.<br/>
<br/>
Syr 38,9<br/>
Synu, w chorobie swej nie odwracaj się od Pana, ale módl się do Niego, a On cię uleczy.<br/>
<br/>
Iz 30,26<br/>
Wówczas światło księżyca będzie jak światło słoneczne, a światło słońca stanie się siedmiokrotne, jakby 
światło siedmiu dni - w dniu, gdy Pan opatrzy rany swego ludu i uleczy jego sińce po razach.<br/>
<br/>
Ps 40,2-3<br/>
Złożyłem w Panu całą nadzieję; On schylił się nade mną i wysłuchał mego wołania. (3) Wydobył mnie z dołu
zagłady i z kałuży błota, a stopy moje postawił na skale i umocnił moje kroki.<br/>
<br/>
Ps 41,4<br/>
Pan go pokrzepi na łożu boleści: podczas choroby poprawi całe jego posłanie.<br/>
<br/>
Jer 30,17<br/>
Albowiem przywrócę ci zdrowie i z ran ciebie uleczę - wyrocznia Pana - gdyż nazywają cię Odrzuconą, 
Syjonie, o którą się nikt nie troszczy.<br/>
<br/>
Iz 57,18-19<br/>
A drogi jego widziałem. Ale Ja go uleczę i pocieszę, i obdarzę pociechami jego samego i pogrążonych z 
nim w smutku, wywołując na wargi ich dziękczynienie: Pokój! Pokój dalekim i bliskim! - mówi Pan - Ja go uleczę.<br/>
</p>

<h4>Bóg jest twoim Stwórcą a ty jesteś wspaniałym dziełem Jego rąk:</h4>
<br/>
<p>
Ps 139,13-15<br/>
Ty bowiem utworzyłeś moje nerki, Ty utkałeś mnie w łonie mej matki. Dziękuję Ci, że mnie stworzyłeś tak cudownie,
 godne podziwu są Twoje dzieła. I dobrze znasz moją duszę, nie tajna Ci moja istota, kiedy w ukryciu powstawałem,
 utkany w głębi ziemi.<br/>
<br/>
Iz 64,7<br/>
A jednak, Panie, Tyś naszym Ojcem. Myśmy gliną, a Ty naszym twórcą. Dziełem rąk Twoich jesteśmy my wszyscy.<br/>
<br/>
Ps 8,4-7<br/>
Gdy patrzę na Twe niebo, dzieło Twych palców, księżyc i gwiazdy, któreś Ty utwierdził: czym jest człowiek, 
że o nim pamiętasz, i czym - syn człowieczy, że się nim zajmujesz? Uczyniłeś go niewiele mniejszym od 
istot niebieskich, chwałą i czcią go uwieńczyłeś. Obdarzyłeś go władzą nad dziełami rąk Twoich; 
złożyłeś wszystko pod jego stopy.<br/>
<br/>
Ps 33,13-15<br/>
Pan patrzy z nieba, widzi wszystkich synów ludzkich. Spogląda z miejsca, gdzie przebywa, na 
wszystkich mieszkańców ziemi: On, który ukształtował każdemu z nich serce, On, który zważa na wszystkie ich 
czyny.<br/>
<br/>
Ps 119,73<br/>
Twe ręce mnie uczyniły i ukształtowały: obdarz mnie rozumem, bym się nauczył Twoich przykazań.<br/>
<br/>
Rdz 1,27<br/>
Stworzył więc Bóg człowieka na swój obraz, na obraz Boży go stworzył: stworzył mężczyznę i niewiastę.<br/>
</p>

<h4>Bóg kocha cię miłością Ojca, chce cię przytulać jak matka niemowlę:</h4>
<br/>
<p>
Iz 66,13<br/>
Jak kogo pociesza własna matka, tak Ja was pocieszać będę; w Jerozolimie doznacie pociechy.<br/>
<br/>

Pwt 1,31<br/>
Widziałeś też i na pustyni: Pan niósł cię, jak niesie ojciec swego syna, całą drogę, którą szliście, aż 
dotarliście do tego miejsca.<br/>
<br/>
Oz 11,3-4<br/>
A przecież Ja uczyłem chodzić Efraima, na swe ramiona ich brałem; oni zaś nie rozumieli, że troszczyłem 
się o nich. Pociągnąłem ich ludzkimi więzami, a były to więzy miłości. Byłem dla nich jak ten, co podnosi 
do swego policzka niemowlę - schyliłem się ku niemu i nakarmiłem go.<br/>
<br/>
Ps 71,6<br/>
Ty byłeś moją podporą od narodzin; od łona matki moim opiekunem. Ciebie zawsze wysławiałem.<br/>
<br/>
1 J 3,1<br/>
Popatrzcie, jaką miłością obdarzył nas Ojciec: zostaliśmy nazwani dziećmi Bożymi: i rzeczywiście nimi jesteśmy. 
Świat zaś dlatego nas nie zna, że nie poznał Jego.<br/>
<br/>
Iz 46, 3-4<br/>
Posłuchajcie Mnie, domie Jakuba, i wszyscy pozostali z domu Izraela! Nosiłem was od urodzenia, piastowałem od 
przyjścia na świat. Aż do waszej starości Ja będę ten sam i aż do siwizny Ja was podtrzymam. Ja tak czyniłem i 
Ja nadal noszę, Ja też podtrzymam was i ocalę.<br/>
<br/>
Jer 3,19<br/>
Ja zaś powiedziałem sobie: Jakże chciałbym cię zaliczyć do synów i dać ci przepiękną ziemię, najwspanialszą
 pośród posiadłości narodów! Myślałem: będziesz Mnie nazywał: Mój Ojcze! i nie odwrócisz się ode Mnie.<br/>
</p>

<h4>Bóg ma dla ciebie wspaniały plan, pragnie byś był szczęśliwy, to On wie najlepiej, co dla ciebie dobre:</h4>
<br/>
<p>
Ps 139,17-18<br/>
Jak nieocenione są dla mnie myśli Twe, Boże, jak jest ogromna ich ilość! Gdybym je przeliczył, więcej ich 
niż piasku; gdybym doszedł do końca, jeszcze jestem z Tobą.<br/>
<br/>
Iz 55,9<br/>
Bo jak niebiosa górują nad ziemią, tak drogi moje - nad waszymi drogami i myśli moje - nad myślami waszymi.<br/>
<br/>
Ps 16,11<br/>
Ukażesz mi ścieżkę życia, pełnię radości u Ciebie, rozkosze na wieki po Twojej prawicy.<br/>
<br/>
Prz 20,24<br/>
Pan kieruje krokami człowieka, jakżeby człowiek pojął własną drogę?<br/>
<br/>
Syr 39,16<br/>
Wszystkie dzieła Pana są bardzo piękne, a każdy rozkaz Jego w swoim czasie jest wykonany. Nie można mówić: 
Cóż to? Dlaczego tamto? Wszystko bowiem się pozna w swoim czasie.<br/>
<br/>
Iz 42,16<br/>
Sprawię, że niewidomi pójdą po nieznanej drodze, powiodę ich ścieżkami, których nie znają, ciemności zmienię 
przed nimi w światło, a wyboiste miejsca w równinę. Oto są rzeczy, których dokonam i nie zaniecham.<br/>
<br/>
Ef 3,20<br/>
Temu zaś, który mocą działającą w nas może uczynić nieskończenie więcej, niż prosimy czy rozumiemy.<br/>
<br/>
Ps 40,6<br/>
Wiele Ty uczyniłeś swych cudów, Panie, Boże mój, a w zamiarach Twoich wobec nas nikt Ci nie dorówna. I gdybym 
chciał je wyrazić i opowiedzieć, będzie ich więcej niżby można zliczyć.<br/>
<br/>
Łk 12,32<br/>
Nie bój się, mała trzódko, gdyż spodobało się Ojcu waszemu dać wam królestwo.<br/>
<br/>
1 Kor 2,9<br/>
Lecz właśnie głosimy, jak zostało napisane, to, czego ani oko nie widziało, ani ucho nie słyszało, ani serce 
człowieka nie zdołało pojąć, jak wielkie rzeczy przygotował Bóg tym, którzy Go miłują.<br/>
</p>

<h4>Bóg jest wierny, nie zostawi cię ani nie porzuci:</h4>
<br/>
<p>
Oz 11,8<br/>
Jakże cię mogę porzucić, Efraimie, i jak opuścić ciebie, Izraelu? Jakże cię mogę równać z Admą i uczynić 
podobnym do Seboim? Moje serce na to się wzdryga i rozpalają się moje wnętrzności.<br/>
<br/>
Iz 49,15<br/>
Czyż może niewiasta zapomnieć o swym niemowlęciu, ta, która kocha syna swego łona? A nawet, gdyby ona zapomniała,
 Ja nie zapomnę o tobie.<br/>
<br/>
Pwt 4,31<br/>
Gdyż Bogiem miłosiernym jest Pan, Bóg wasz, nie opuści was, nie zgładzi i nie zapomni o przymierzu, które 
poprzysiągł waszym przodkom.<br/>
<br/>
Pwt 31,6<br/>
Bądź mężny i mocny, nie lękaj się, nie bój się ich, gdyż Pan, Bóg twój, idzie z tobą, nie opuści cię i nie
 porzuci.<br/>
<br/>
Joz 1,9<br/>
Czyż ci nie rozkazałem: Bądź mężny i mocny? Nie bój się i nie lękaj, ponieważ z tobą jest Pan, Bóg twój, 
wszędzie, gdziekolwiek pójdziesz.<br/>
<br/>
Ps 27,10<br/>
Choćby mnie opuścili ojciec mój i matka, to jednak Pan mnie przygarnie.<br/>
<br/>
Ps 46,2-4<br/>
Bóg jest dla nas ucieczką i mocą: łatwo znaleźć u Niego pomoc w trudnościach. Przeto się nie boimy, choćby 
waliła się ziemia i góry zapadały w otchłań morza. Niech wody jego burzą się i kipią, niech góry się chwieją 
pod jego naporem: Pan Zastępów jest z nami, Bóg Jakuba jest dla nas obroną.<br/>
</p>



<p><h2><a href="list.html#menu-male">Wracaj!</a></h2></p>

</div>

</body>
</html>