<html>

<head>
<title>Francesco vai! - przewodnik franciszkański</title>
<meta http-equiv="content-type" content="text/html; charset=UTF-8"/>
<link rel="stylesheet" type="text/css" href="podstrony.css">
<script type="text/javascript" charset="UTF-8" src="funkcje-1.js"></script>
</head>

<body>

<div id="menu-male">

<a href="index.html"><img id="logomale" src="logomale.jpg"></a>

<ul>
<li><a href="ostronie.html">O stronie</a></li>
<li><a href="franc.html">San Francesco</a></li>
<li><a href="chiara.html">Santa Chiara</a></li>
<li><a href="damiano.html">San Damiano</a></li>
<li><a href="modly.html">Modlitwy</a></li>
<li><a href="varia.html">Varia</a></li>
<li><a href="linki.html">Linki</a></li>

</ul>

</div>

<div id="text">

<h3>Tu byłem. Franciszek.</h3>

<br/><br/>

<p>
Są pewne znaki, skróty, sformuowania nierozerwalnie związane z Franciszkiem i jego Zakonem. Dzięki nim
zawsze łatwo można rozpoznać franciszkańskie miejsca. O nich parę słów:
</p>

<br/>

<h4>TAU</h4>

<img height="270px" src="mk-fonte3.jpg">

<p>
O tym znaku pisze w swojej księdze już prorok Ezechiel: <i>Następnie zawoławszy męża odzianego w szatę lnianą, 
który miał kałamarz u boku, Pan rzekł do niego: "Przejdź przez środek miasta, przez środek Jerozolimy 
i nakreśl ten znak TAW na czołach mężów, którzy wzdychają i biadają nad wszystkimi obrzydliwościami w niej
popełnianymi (Ez 9, 3b-4)</i>
</p>
<p>
Litera TAW w starożytnym alfabecie hebrajskim miała kształt krzyża. Znak ten był symbolem ocalenia niewinnych, a 
później w chrześcijaństwie stał się znakiem zbawienia: <i>Potem ujrzałem: A oto Baranek stojący na górze Syjon, a 
z Nim sto czterdzieści cztery tysiące, mające imię Jego i imię Jego Ojca wypisane na czołach. (Ap 14, 1)</i>
</p>
<p>Znak ten był więc już dobrze znany w Średniowieczu a do jego jeszcze wiekszej popularności przyczynił się 
Sobór Laterański IV (1215 r.) Tam papież Innocenty III mówił: 
</p>
<p>
"Tau jest ostatnią literą alfabetu hebrajskiego, a jego kształt wyobraża krzyż. Tau jest znakiem, który nosi 
się na czole, jeśli pragnie się kierować w życiu nauką Krzyża, jeśli, jak mówi Apostoł, ukrzyżowało się swe 
ciało z jego namiętnościami i pożądliwościami, jeśli ze św. Pawłem chce się powiedzieć: "Co do mnie, nie daj 
Boże, bym się miał chlubić z czego innego, jak tylko z krzyża Pana naszego Jezusa Chrystusa, dzięki któremu 
świat stał się ukrzyżowany dla mnie, a ja dla świata (Ga 6,14)... Bądźcie więc rycerzami Tau i Krzyża... 
Dostąpią miłosierdzia ci, którzy będą nosić Tau na znak pokuty i życia odnowionego w Chrystusie".
</p>
<p>
Św. Franciszek, który prawdopodobnie był obecny na tym Soborze, wziął sobie te słowa mocno do serca. Odtąd przyjął
Tau jako swój znak, kreślił literę T na swoim czole i czołach braci, malował ją w miejscach gdzie przebywał, podpisywał 
nią swoje listy. Tau było też częstym tematem jego kazań o krzyżu i pokucie.
<b><a href="fonte.html">(Wracaj do Fonte Colombo!)</a></b></p>

<h4>pozdrowienie: Pax et bonum!</h4>

<p>
Pace e bene! Pokój i dobro! Tymi słowami pozdrawiają się franciszkanie na całym świecie. Skąd te słowa wzięły 
się u św. Franciszka?
</p>

<p>
"Przed swoim nawróceniem miał on - w używaniu tego pozdrowienia pokoju - pewnego poprzednika, który często
przebiegał ulice Asyżu, powtarzając: Pokój i dobro! Pokój i dobro! Stąd zrodziło się przekonanie, że jak Jan
Chrzciciel, który zwiastował Chrystusa, usunął się, gdy Chrystus zaczął nauczać, tak ten jakoby drugi Jan, który
poprzedził błogosławionego Franciszka w głoszeniu pokoju, gdy ten przybył, nie pokazał się już więcej. <br/>
W ten sposób Franciszek, według przepowiedni proroka, ożywiony duchem proroczym, idąc za poprzednikiem, 
zwiastował pokój i głosił zbawienie. Na jego zbawienne napomnienia wielu ludzi wrogo ustosunkowanych do
Chrystusa i dalekich od zbawienia, wracało do prawdziwego pokoju." <i>(Legenda trzech towarzyszy, 26)</i>
</p>

<h4>S. F.</h4>

<p>
To po prostu skrót od San Francesco - często w kościołach przy obrazach lub freskach przedstawiających św. 
Franciszka. 
</p>

<h4>Skrzyżowane ręce</h4>

<img src="rece.jpg">

<p>
Ten znak jest bardzo często obecny we franciszkańskich kościołach (chociażby na fasadzie bazyliki Santa Maria degli 
Angeli). Obie dłonie są przebite - ta "przyodziana" nalezy do św. Franciszka, który został obdarzony stygmatami
na górze La Verna. Druga ręka, to ręka Chrystusa. 
</p>

<p><h2><a href="znaki.html#menu-male">Wracaj!</a></h2></p>

</div>

</body>
</html>